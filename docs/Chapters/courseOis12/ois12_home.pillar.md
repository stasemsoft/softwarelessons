### Moet ik een professionele houding laten zien bij OIS12? Of kan ik zonder me te melden te laat komen, wegblijven, eerder weggaan en zelf gaan hobbyen waar ik zin in heb? Is het handig regelmatig feedback aan de docent te vragen?

Kort antwoord: Als je op een HBO ICT-opleiding thuishoort kun je hier zelf het antwoord hierop verzinnen!
Iets langer: Bij OIS12 is het van belang dat je REGELMATIG feedback vraagt aan je docent! JIJ moet de docent overtuigen dat je gewerkt hebt, dat je de leerdoelen beheerst, dat je naar de feedback geluisterd hebt! Dat je er voor open staat nieuwe dingen te leren. Dat je bereid bent moeite te doen om uitleg te geven aan een collega (lees: klasgenoot) die vast hangt en dat je ook oefent om zelf een vraag te stellen aan een collega.
Als ICTer werk je in een zich steeds sneller ontwikkelend vakgebied: hoe slim je ook bent en hoe goed je ook kunt programmeren, je zult continu bijven leren en het is onmogelijk alles te weten, je zult je collega's keihard nodig hebben! Als je slim bent stel je af en toe een vraag! Als je slimt bent begin je niet meteen code te typen maar verdiep  je je eerst in het probleem dat opgelost moet worden. Zou iemand anders dat probleem al een keer eerder hebben gehad en misschien al een goede oplossing hebben gevonden? Hoe zou ik daar achter kunnen komen? Als je slim bent denk je na het oplossen van een probleem eens terug en bedenkt of je een dergelijk probleem een volgende keer anders zou aanpakken nu je een oplossing kent voor dit probleem.
Wat is de analogie van de ijsberg?
Alles wat je denkt, voelt, zegt, doet kun je zien als een ijsberg. Deze steekt een stukje boven het wateroppervlakte uit. Dat stuk boven het wateroppervlakte is wat jouw docent aan de buitenkant kan zien. Om een zo betrouwbaar mogelijke indicatie (en dus later beoordeling) te krijgen is het van belang dat je er over nadenkt en er voor zorgt hoe 'het stukje van jouw ijsberg dat boven het water uitsteekt' de docent overtuigt dat je de concepten snapt, dat je ze kunt toepassen, dit ook doet, hoe je met ontvangen feedback omgaat, kortom dat je je zoveel als op dit moment mogelijk als een professional opstelt.
### Wat wil jij programmeren?
OIS12 bereidt je voor op semester 2 van ICT en Technology en ICT en Software Engineering. Aan het eind van OIS12 kun je bruikbare onderhoudbare programma's schrijven in C#.
### Boek
We gebruiken geen boek bij OIS12.
Als je het fijn vindt om toch met behulp van een boek te stu-deren
dan raden we het boek Handboek Visual C# 2012 aan door Dirk Louis.

Een ander goed boek waarin je goed de leerdoelen van OIS12 kunt vinden en kunt leren a.d.h.v. theorie en opdrachten is:
Programmeren in C# door Douglas Bell en Mike Parr (Nederlandstalig) van uitgeverij Pearson.
### Leeractiviteiten
Je krijgt periodiek feedback van je docent die wordt genoteerd in Canvas. Bekijk zelf aan de hand van deze feedback welke programmeer-oefeningen je gaat maken. Bij OIS12 ga je zo veel mogelijk zelf aan de slag met programmeren. Door veel te oefenen krijg je het vak snel onder de knie.

### Beoordeling
Je eindcijfer wordt bepaald door de teksten van de feedback die je gedurende de lesweken hebt ontvangen. Alle leerdoelen aangetoond? Dan heb je zeker een voldoende voor OIS12. Wil je graag een 9 of 10 halen voor OIS12? Maak een afspraak met je docent hoe je dat kunt aanpakken.
### Blokboek/studentenhandleiding
Zie intranet-portal

### De relatie met FUN12

FUN12 is ontstaan doordat een deel van het oude vak SE12 (grofweg programmeren
met `classes`, `constructors`, `objecten`)
is samengevoegd met een deel van het oude vak DBS12
over de beginselen van `relationele databases` en `SQL`.
De rest van SE12 is hernoemd naar OIS12,
hoewel deze rest niet zonder `classes`, `constructors` en `objecten` kan).
Vandaar dat er een overlap zit tussen OIS12 en FUN12.
Aangezien deze onderwerpen bij het maken van Software zo belangrijk zijn is dit ook helemaal niet erg.

Wij wensen je een fijne en leerzame cursus.

### Proftaak PT12


Vanuit de proftaak PT12 vragen de studenten twee maal (1x rond week 3 en 1x rond week 7)
mondeling feedback aan de OIS12-vakdocent (het
initiatief ligt bij de studenten).
Die feedback wordt door de docent mondeling gegeven,
de studenten noteren die feedback en leveren die in in hun PT12-course.
Bij de afronding van PT12 wordt ook beoordeeld wat de studenten met die feedback hebben gedaan.
Als docent wil je graag een `class diagram` zien van het project.
Let hierbij op dat het ook daadwerkelijk een `class diagram` (UML-ish notatie)
is en geen `database model`.
Bespreek het model met het team.
Na dit gesprek kan de docent kijken of het leerdoel
over het modelleren aangetoond is (wellicht 'once'?).
